# Микродарения – идея и правила

Правила за даренията към медии и журналисти по проекта ["Микродарения за независима журналистика"](http://openmedia.bg/blog/medii-v-okovi/) на [фондация "Отворени медии (ФОМ)"](http://openmedia.bg/) ([http://bit.ly/media-in-chains](http://bit.ly/media-in-chains)).

## Увод в идеята

### Цели

Да се даде лесна възможност на читателите да подкрепят финансово независимата журналистика. Да се популяризират проблемите на медиите чрез предложение на едно възможно решение. Да се стимулира стремежа на съществуващите медии към независима, обективна и качествена журналистика. Да се обогати кръгозора на читателя посредством статистики за популярни (най-подкрепяни) материали, автори и медии, които са извън неговия обичаен кръг.

### Средство

Създаване на надмедийна платформа за лесни и бързи микродарения от читатели към автори на даден материал.

Читателите даряват на ФОМ ежемесечно, след което разпределят сумата от дарението си на множество журналисти и медии чрез подкрепа на конкретни материали, които са прочели в сайта на дадена медия. Подкрепата става с натискане на бутон, интегриран в сайта на медията, до материала.

### Разпределение на паричния поток

**Посока:** Читател → Фондация "Отворени медии" → Медии → Журналисти

- Парите се даряват и разпределят от читатели.
- Крайните получатели на основната част от сумата са авторите на материала (например, 60%).
- Медията също получава процент от сумата (например, 38%). Процентът се разпределя от медията по нейно усмотрение, например за редакторския екип.
- Минимален процент (1-3%) остава във фондацията за покриване на банкови и счетоводни такси и други оперативни разходи.

## Правила и механизми

- Читателите даряват средства на ФОМ, веднъж или повече месечно.
- Читателите имат пълен контрол над това къде да отиде сумата от дарението им.
- Читателите консумират съдържание на сайта на медията.
- Читателите подкрепят материал с натискане на специален бутон на страницата на медията.
- Подкрепата на материал може да бъде оттеглена преди края на текущия месец (период) - ? защо.
- Желателно е читателите да могат да подкрепят максимално голяма част от материалите на медията.
- Подкрепа трябва да може да се дава и за материали, които са били публикувани преди началото на текущия месец.
- Цялата натрупана сума от подкрепените материали се превежда веднъж месечно (подлежи на договаряне) на медията по банков път. Между момента на подкрепа и момента на превеждане на сума към медията може да мине около или повече от един месец.
- Медията разпределя сумата на крайните получатели - журналисти и редактори, като я оформя като бонус (или друг вариант, предложен от медията) към допълнителните им възнаграждения.
- Сумите, преминали през и изплатени от фондацията, ще бъдат публично видими. Това включва обща сума, изплатена за даден период и изобщо на дадена медия, даден автор, даден материал. Обща сума, дарена на фондацията за даден период и изобщо. Обща изплатена сума от ФОМ на медии и журналисти. Броят на даренията също ще бъде публично видима информация.
- Единичните дарения към материал ще имат предварително определен таван, за да се избегнат злоупотреби.
- Ако читателите не са изразходвали дарението си към ФОМ в края на месеца (не са подкрепили нито един материал), то ще се прехвърли към следващия месец.
- Всяка медия може да се включи в проекта, ако отговаря на условията за участие.
- Условията за участие ще включват изискването подкрепените материали да покриват минимален набор от общоприети критерии за качествена, независима, обективна и етична журналистика.
- Материал може да бъде докладван като нарушаващ въпросните критерии от всеки.
- Екип на ФОМ ще оцени сигнала и ще прецени дали даренията за въпросния материал да бъдат блокирани.
- В случай на блокиране на даренията по даден материал, дарените суми остават в профилите на читателите.
- Вече изплатени суми за даден блокиран материал няма да бъдат връщани.
- Ако случаите на докладвани и блокирани след оценка материали за дадена медия зачестят твърде много, ФОМ си запазва правото да прекрати достъпа на медията до платформата.

## Въпроси за уточнение

- Читател трябва да може да подкрепя материали винаги, дори и много стари такива.
- При подкрепяне на материал, чийто автор вече не работи в дадената медия, средствата остават изцяло за медията.
- Дарение към гост-материал – средствата остват в медията, освен ако авторът няма профил при нас като content creator (самостоятелна медия) и тогава да получи цялата сума (да се уточни, обсъди с всяка медия)?
- Вероятно ще има възможност бутонът за подкрепа да се изключва за определени категории/материали. Какви категории съдържание искаме да включим първоначално?
- Какви други типове материали се пускат?
- Как процедираме, когато авторът не е публично обявен? Ще разчитаме на медията да разпредели средствата коректно или ще изискваме информация за ID на автора? "Екип на ..."?
- Ще публикуваме данни за даренията в реално време. Кога и как да запазваме анонимността на авторите? Може би да предоставяме статистика за подкрепени медии и материали и за авторите им само тогава, когато те са публично обявени.
- Как точно да бъдат оформени даренията счетоводно, така че да е най-лесно на потребителите да даряват, а на медиите да управляват даренията
