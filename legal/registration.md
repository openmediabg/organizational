# Регистрация на ФОМ

В този документ са събрани бележки около процедурите за регистрация, през които преминава фондация "Отворени медии", за да съществува като юридическо лице. Документът служи и като своеобразен списък със задачи.

Упътвания има в [Правата ми](http://pravatami.bg/4749); още - [процедури и такси, платени при регистрацията на Общество.бг в частна полза](http://status.obshtestvo.bg/achievement/2013/11/22/ngo-start.html).

## Регистрация в съда

- [x] Резервация на име в Информационно обслужване (информация в търговския отдел на ИС на тел. 029656223, 029656291); може да се подаде на ул. Панайот Волов, в Съдебна палата или в Изгрев – където е удобно; таксата се плаща на място → удостоверение за уникалност на наименуванието
- [x] Подготвяне на целите на фондацията и средствата за постигането им
- [x] Протокол от учредителното събрание
- [x] Учредителен акт (устав)
- [x] Акта за дарение с нотариална заверка
- [x] Спесимени от подписите на всички, представляващи фондацията
- [x] Бордеро от банката, удостоверяващо внесената сума
- [x] Свидетелства за съдимост на представляващите фондацията
- [x] Заявление за вписване, с описание на приложените документи
- [x] Документи за внесени държавни такси за вписване на фондацията
- [x] Избор на банка за откриване на набирателна и впоследствие разплащателна сметка; критерии:
	- Да има опция за масови плащания (upload на файл с плащания) и читаво електронно банкиране
	- процедура и необходими документи
	- такса за откриване
	- минимално салдо
	- такса за превръщане на набирателната в разплащателна
	- такса за удостоверение за първоначалното дарение/вноска
	- такси за преводи от разплащателната
	- месечна такса за обслужване на сметката
	
	Предложение: Allianz Bank Bulgaria
	
	- Има опция за масови плащания, прилично онлайн банкиране (работи само във Firefox); достъп със сертификат, генериран от банката, или електронен подпис, или token устройство
	- Необходими документи: протокол от учредителното събрание, учредителен акт, устав, в който е ясно кои имат право да се разпореждат със сметката, лични карти на разпоредителите, заявление за запазено име в Инф. обслужване; документите се подават и подлежат на изпращане и обработка до централния офис на банката (няколко часа); след това се прави дарителската вноска и се взема удостоверението за дарение;
	- такса за откриване – 10 лв.
	- минимално салдо – 100 лв.
	- такса за превръщане в разплащателна - няма; ако не се превърне в разплащателна, а се закрие – 20 лв.
	- такса за издаване на дарителското удостоверение – 35 лв.
	- такси за преводи – по тарифите на Алианц за юридически лица (колко?)
	- месечна такса облсужване – 7 лв., ако няма изискване за хартиено извлечение
- [x] Нотариус – заверка на принтиран акт за дарение + копие от вносната бележка
- [x] Нотариус – заверка на спесимен от подписите
- [x] Съдебна палата (Софийски Градски Съд) отиваме с:
	- Заявление за регистрация - придружително писмо за останалите документи
	- подписан учредителен акт - за дарение (подписани всички страници от всички)
	- подписан устав (подписани вс. от всички)
	- запазено име
	- образец от подпис, нотариално заверен
	- нотариално заверен оригинал или копие от акт за дарение
	- квитанция за такса от Съда за услугата

	Очакваме да получим: **съдебно решение, постановяващо вписване**.

## Регистър "Булстат"

- [x] Регистрация в регистър Булстат – в Агенцията по вписванията, до 1 РПУ (ул. Елисавета Багряна 20); документи:
	- [x] Заявление за издаване, от мен в качеството ми на председател, към Булстат ([бланка](http://www.registryagency.bg/media/filer_public/84/2e/842eb7e3-be55-4f14-b809-fa2293d61a1a/zaiavlenie_po_cl10_al1_t.doc)) - два броя
	- [x] Ксерокопие от преписа на съдебното решение, заверено с "вярно с оригинала" - два броя
	- [x] Копие "вярно с оригинала" от Устава - един екземпляр
	- [x] Такса, която се плаща на място (имат ПОС терминал)
- [x] Получаване на булстат картата един месец след подаване на документите

## Министерство на правосъдието

- [ ] Регистрация в Централен регистър в Министерство на правосъдието ([информация от Пейо, стара](http://blog.peio.org/?p=566) и [официална информация от МП](https://mjs.bg/41/));
	- срокът е двумесечен от момента на получаване на съдебното решение, като това е "инструктивен" срок;
	- необходимите документи, мястото и работното време за подаването им са описани на [официалната информация от МП за ЦРЮЛНЦ](https://mjs.bg/41/)
	- няма държавна такса
	- добре е да има готов печат преди това

## Банкова сметка

- [ ] Преобразуване на набирателната банкова сметка в разплащателна
    - за целта е необходимо актуално състояние
- [ ] Публикуване на данните за сметката в сайта

## ДАНС

- [ ] Подаване на документи към ДАНС съгласно [ЗМИП](http://www.dans.bg/images/stories/promzak/zmip_01012014.pdf) - вътрешен правилник за мерките срещу изпиране на пари в срок от четири месеца от регистрацията (съдебното решение); документи ([информация от тук](http://www.dans.bg/bg/msip-091209-menu-bul/vprav-mitem-bul), [указания за документите](http://www.dans.bg/images/stories/FID/ukazania_vatreshni_pravila_common-02082012.pdf)):
    - вътрешни правила за мерките срещу изпирането на пари, приети от управителния орган на фондацията;
    - копие от протокол на заседание на УС, приемащ вътрешните правила
    - придружително писмо с данни на фондацията

    Изпращат се по пощата с обратна разписка до дирекция „Финансово разузнаване” на ДАНС на адрес: ПК 1784, София,  бул."Цариградско шосе" №133А.

## Други

- [x] Издаване на печат
- [ ] Подаване документи на Суперхостинг за основание за регистрация на домейна openmedia.bg
